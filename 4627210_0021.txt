INTROITUS.

-ο-»ωοζξοεκ-ο-

Post renatas litteras nullum fere fuit seculum , quin
Persius suos non modo lectores, sed etiam editores et in-
terpretes nactus sit. Nam inde a Bartholomeo Fontio et
Ioanne Britannico usque ad nostra tempora plurimi fue-
runt viri docti qui certatim hunc poetam illustrarunt, in
quibus nemo dubitaverit primas tribuere Isaaco Casau-
bono. Post illum vero , qui omnia, praesertim quae in
serioribus graecis latinisque philosophis ad Persium ex-
plicandum conducerent , in suum usum convertit, con-
textas quae vocatur recensio parum processit, donec sub
finem seculi praecedentis Reizius suam editionem ‚ in
usum praelectionum Academicarum comparatam , vulga-
vit. Nullus vero seriorum interpretum tantam Persianis
satiris lucem affudit eiusque lectionem promovit quam
quinque ante annis Otto Iahnius. Nec facile cuiquam vete-
rum scriptorum—editori, si Cortium 1) in Lucano eximas,

tantum codicum numerum excutere licuit. Circa idem

¹) Fuerunt ei codices collati '79 numer03 cf. Weber. in praef.
edit. Curtii morte interruptae ‚ p. Kx-XXVI.

l

 

