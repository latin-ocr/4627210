2

tempus praeter Iahnium etiam alii exstiterunt, qui
vel ipsi criticis copiis instructi, vel aliorum vestigia
secuti, in Persio illustrando elaborarunt. Prodierunt
C. F. Hermanni Lectiones Persianae et editio Heinri-
chiana, in quibus utrisque libris etiam alia eaque
nova subsidia in auxilium vocata sunt. Horum di-
versis in Persium collatis studiis accidit, quod raro
tantum in edendis scriptoribus usu venit, ut prorsus
seiunctae a se invicem copiae elaborari et in lucem
emitti potuerint. Tum eodem fere tempore pro-
dierunt Duentzeriana editio in usum scholarum com-
parata , et Teuffelii versio germanica prolegomenis
et annotationibus ornata3 quorum hic in plerisque
Iahnii recensionem ‚ ille vero lectiones ab Herman—
no commendatas secutus est. Neuter uti potuit Hein-
richiana editione, quippe quae a Iahnio ex ipsius
Heinrichii schedis adornata , post vulgatam demum
Iahnii editionem emissa est. Horum igitur quinque
eruditorum virorum , Iahnii, Hermanni, Heinrichii ‚
Duentzeri et Teuffelii in Persium commentationes, nec
non aliorum virorum doctorum , qui post illos Per—
sii satiras passim attigerunt, lucubrationes, accura-
tius mihi examinandas sumsi, ut, singulis perpensis
et ponderatis, pro viribus exponerem quaenam prae-
sertim lectiones , interdum etiam interpretationes, ubi
laudati inter se interpretes differrent, maxime se com-
mendarent. Neque ipse in ea re critica supellectile
prorsus destitutus fui. Quum enim mea multum inter-
esset egregias Heinsii membranas , quarum integram

collationem Iahnius dolebat sibi aut-manus non fuisse,

