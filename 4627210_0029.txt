9

phthongus requiritur. Alliteratio raro admissa, frequens
omissio litterae s in compositis post praepositionem ex.
Uno in loco Sat. VI , post versum 16 alienum versum
insertum habet: doctus et ad calicem viqz‘lanti ster-
tere naso, qui est Iuven. Sat.1, 57 1). Sed universe
scriptura accuratissima est et codex ipse , quem merito
magni fecit Hermannus, praestantissimus. Haud raro
cum reliquis optimis codicibus meliores tuetur lectiones.
Sic v. c. Sat. I, 59 solus e Leidensibus optimam ha·
bet lectionem imitari, ut verosimile sit eo iam Nic.
Heinsium 2) usum esse. Ut vero melius de eius pretio
iudicetur, haud inutile duxi omnes ‚ ne levissimis

quidem excepti-s, indicare scripturae aberrationes qui-
bus a Iahnii recensione , cum qua hunc et reliquos

codices contuli, differat. Quum autem Hermanniana
huius codicis collatio non omnes eius exhibeat varias
lectiones, neque constet ad quam editionem eam in—
sstituerit 3) , nec ubivis immunis sit erroribus 4), meam
„pleniorem et, ut spero, diligentiorem collationem, quam
cum Hermanniana rursus contuli, non puto supervaca-

neam fore.

Codex Ms. Vossianus Lat. (Ex Bibl. V. 111. Is. vossii.

¹) Cf. Herm. Lectt. Perss. ΙΙΙ, 31.

²) Is enim e cod. vetustissimo Leid. duobus in locis hanc le-
ctionem citavit in Advv. Ι, 3, 28, sq. et in epist. ad Graev.‚ in
Syll. Epist. Burm. Τ. IV, ep. 357, pag. 432. Cf. Iahn. in Annot.
crit. ad 1. Pers. l.

³) Cf. etiam Iahn. in Cens. Herm. Lectt. Perss. in Zeitsch. f.
d. Alterthw. 1844, pag. 1106.

⁴) Sic in locis ubi ipse codicis Leid. lectiones aperte citat
eius collatio differt a nostra iu Sat. 111, 19. 89. 108; V, 11. 58.
52. 121. 1633 VI, 3⁷7.

