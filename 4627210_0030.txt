10

27.)‚ ΩΟ. n. 18. (V 1.) est item membranaceus, forma
maiore. Scriptus est nitidissime, sec. X. vel IX. ex-
eunte et cum Iuvenale una Persium continet. Ha-
bet folia 90, sed desunt primum (ut ex paginarum
notatione et primo quaternione patet) et postremum.
Divisa sunt in quaterniones, quorum Iuvenalis novem
fere integros complectitur, qui singuli ab ima parte
postremae paginae numeris notati sunt; Persius autem
duobus integris quaternionibus, qui eodem loco ‚ sed
minus solita ratione ¹) litteris pictis A et B , notati
sunt, et sex foliis continetur. Incipit folium 2 initio
Sat. I Iuvenalis et desinit fol. 91 verbo aequales
e Vita Persii, quae in hoc codice ipsas satiras subse-
quitur. Iuvenalis habet glossas interlineares et scho-
lia marginalia 3 locupletiora scholiis edit. Heinrich.
vel potius prorsus ab his diversa. - Sic etiam in
Persio scholia exstant, quae plerumque quidem cum
Commento Cornuti conveniunt , sed passim longiora
sunt vel breviora, passim plane diversa. Haec autem
scholia non omnia eodem tempore neque eadem manu
scripta esse videntur, sed partim quidem non recen-
tiore quam ipsius poetae verba, quibus tam ab utro-
que latere quam infra et supra in marginibus ad-
scripta sunt. Nusquam, quantum animadvertere po-
tui, Cornuti in iis mentio fit, neque continuato or-
dine procedunt, neque semper signis additis· indi-
cantur verba ad quae spectent. Lemmatum etiam
usus perrarus. Nonnumquam haec scholia praebent

¹) Cf. Ang. Maius in praef. ad Cic. de Rep. edit. Steinack. c.
xit ‚ pag. xxxiv.

