29

sae in margine adscriptae sunt. Non opus putavi
omnes eius scribendi aberrationes indicare.

His enarratis quaestio nobis tractanda restat, sunt-
ne hi codices iidem quibus usi sunt Nic. Heinsius
aliique illustres Batavi, Burmannus secundus et Ou-
dendorpius. Qua de re breviter videamus. Pri-
mum animadvertendum, codicem Voss. 2 hoc loco
non in censum posse venire, quum non ultra Sat.
I , 59 procedat, et unica, quae intra hune termi-
num ab Heinsio ex uno codice memoratur lectio ,
in Leidensi exstet. Deinde e reliquis de Perizoniano
Heinsius non potuit mentionem facere tanquam codice
bibliothecae Leidensis , propter temporis rationem.
Sic tres tantum codices restant, et revera tres codices
Leidenses adhibuit Heinsius, ut dicit ad Ovid. Mett.
VI, 6293 VIII, 647 et Fastt. IV, 721 1), quos
tamen codices non inter se distinxit. Omnes tamen
quas attulit lectiones in laudatis codicibus non inveni.
Praestantissima quidem lectio imitari (I , 59) exstat
in Leid.; relego (V, 118) in Voss. 1 , qui habet
etiam cum (Ι, 74). Praeterea omnes nostri habent
palilz'a (I, 72) et fumosum (VI, 70). Aliae vero,
quas ex codicibus Leidd. citavit lectiones in iis non
exstant. Ita in nullo offendi quam neque dictatorem
(Ι, 74); in nullo ebullet patruus 2) (ΙΙ, 10), quod

1) Horum locorum non memor fuit Iahnius quaestionem movens⁷
num Heinsius pluribus uno usus esset codicibus Leidd. ‚ in cens.
l. pag. 1¹06, nota.

2) Iahnius, cui hanc aliasque Heinsianas lectiones debeo, non
animadvertit Heinsium etiam patruus ex duobus afferre codicibus.

 

