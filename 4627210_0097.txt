77

ea de toto genere intelligi debeat. Falsus deinceps
in eo est Hauthalius quod quantum in loco Lucani,
(Ι, 259, sqq.) a Iahnio 1) citato, pro adverbio habet,
nostro autem versu pro adiectivo. Utroque enim loco
quantum est neutrum ‚ substantive positum et eodem
modo elliptice dictum3 apud Lucanum pro: tanta quies
quantum silentium est quod arva silent ; apud nostrum
pro: tantae linguae quantum id linguae est quod canis
Apula sitiat. Quod autem in utraque lectione reprehen-
dit, eam nimis δεικτικῶς ipsam linguae magnitudinem
emetiri, id tantum abest ut molestum sit, ut potius valeat
ad vim comicum augendam. Praeterea etiamsi tollamus
tantum vel tantae, nihilominus ad quantum nomen ei
correlativum mente supplebimus, atque ita res eodem
redibit. Lectionis autem quam ipse proponit vestigia
in scholiasta se reperisse laetatur Hauthalius 2), sed
vereor ne nimis argute, ut etiam alibi 3), eius verba
sectatus sit. coniecit igitur caute, vocativum ad
Iane referendum , quod vocabulum ‚ in nullo codice
inventum, ad litterarum ductus lectioni tante non
multum dissimile esse fateor. Sed quomodo haec scho-
liastae verba: »Ianus dicitur bifrons esse — per
quem vult quemvis sapientem intelligi. Ac per hoc
solus Ianus est sapiens, qui duas habet facies,'' tale
quid significent, non intelligo. Sic Hermannus 4),

priorem vituperans Hauthalii opinionem 5) tantae e

1) P. 93.

²) Pag. 318.

³) Cff. quae diximus ad v. 56, p. 68.
⁴) Lectt. Perss. 11 ‚ ¹6, sq.

¹⁵) ln edit. Sat. Ι, pag. 24.

